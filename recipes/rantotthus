Csont nélküli sertés karajt ujjnyi vastag szeletekre vágok. A szeleteket vékonyra kiklopfolon. Besózom és megborsozom. Hagyom állni egy fél órára, hogy levet eresszen.
Közben felteszem forrni az olajat. Öt szelethez három tojást egy mélytányérba ütök és villával összekeverem a fehérjét a sárgájával.
A levet eresztett szeleteket liszben megforgatom.
A belisztezett szeleteket a tojásban megmártom, majd zsemlemorzsában megforgatom. A bepanírozott szeleteket forró olajban ropogós barnára kisütöm.
